---
దిన దినంబు యేసుకు
దగ్గరగా చేరుతా
అనుక్షణంబు యేసునే నా
మదిలో కోరుతా
ఎల్లప్పుడు యేసువైపు
కన్నులెత్తి పాడుతా
పరమతండ్రి నీదు మాట
బలముతోడ సాగుతా

1. మారిపోయే లోకమందు
మనుజులెంతో మారినా
మారునా ప్రభు యేసు ప్రేమ
ఆశ తోడ చేరనా

2. యెన్నడు ఎడబాయడు నను
విడువడు  ఏమాత్రము
ప్రభువే నాకు అభయము భయ
పడను నేనేమాత్రము

3. దైవ వాక్యం జీవ వాక్యం
అనుదినంబు చదువుతా
ప్రభువు మాట  నాదుబాట
విభునితో మాట్లాడుతా

4. పరిశుద్దముగ అనుకూలముగ
జీవయాగమై నిలిచెదా
సిలువ మోసి  సేవ చేయ
యేసుతోనే కదులుతా
